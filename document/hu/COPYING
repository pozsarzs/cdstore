This is an unofficial translation of the GNU General Public License into
Hungarian. It was not published by the Free Software Foundation, and does not
legally state the distribution terms for software that uses the GNU GPL--only
the original English text of the GNU GPL does that. However, we hope that this
translation will help Hungarian speakers understand the GNU GPL better. 

Jelen dokumentum a GNU Általános Nyilvános Licenc (GNU General Public License)
nem hivatalos magyar fordítása. A dokumentum nem a Szabad Szoftver Alapítvány
(Free Software Foundation) által került publikálásra, és nem tekinthetõ a GNU
GPL licenccel rendelkezõ szoftvertermékek hivatalos terjesztési feltételeit
ismertetõ dokumentumnak - annak csak az eredeti, angol nyelvû változat
tekinthetõ. Ennek ellenére úgy gondoljuk, segítséget nyújthat a magyar nyelvet
beszélõknek a GNU GPL jobb megértésében.

                       GNU Általános Nyilvános Licenc 
                         2. verzió, 1991. június 

Copyright (C) 1989, 1991, Free Software Foundation, Inc. 
59 Temple Place, Suite 330, Boston, MA 02111-1307 USA 

Ezen licenc-dokumentum szabadon másolható és terjeszthetõ,
de a módosítása nem megengedett. 

                                Bevezetés 

A legtöbb szoftvertermék licence arra szolgál, hogy elvegye Öntõl a termék
terjesztésére illetve módosítására vonatkozó szabadságot. Ezzel ellentétben a
GNU Általános Nyilvános Licenc esetében az a cél, hogy garantálva legyen a
szabad szoftver terjesztésének és módosításának szabadsága; ezzel biztosítva,
hogy a szoftver az összes felhasználója számára szabad. Jelen Általános
Nyilvános Licenc a Szabad Szoftver Alapítvány legtöbb szoftverére érvényes,
továbbá bármely olyan programra, amelynek szerzõi elkötelezik magukat a
használata mellett. (A Szabad Szoftver Alapítvány bizonyos egyéb
szoftvertermékeire a GNU Könyvtári Általános Nyilvános Licenc vonatkozik.) A
licencet Ön is alkalmazhatja a programjaira. 

Amikor szabad szoftverrõl (free software) beszélünk, a szabadságot értjük ez
alatt, nem pedig az árat. [A fordító megjegyzése: ez az eredeti, angol nyelvû
dokumentumban lényeges, az angol nyelvben ugyanis a "free" szó egyaránt jelent
"szabad"-ot és "ingyenes"-t is. A "free software" itt többet jelent, mint
"ingyenes szoftver": "szabad szoftver"-t jelent.] Általános Nyilvános
Licenceinkkel az a célunk, hogy biztosítsuk, hogy 

    Ön szabadon terjesztheti a szabad szoftvert (és, ha kívánja, díjat
    számíthat fel ezért a szolgáltatásért); 

    Ön megkapja a forráskódot, vagy megszerezheti azt, ha kívánja; 

    Ön módosíthatja a szoftvert, illetve felhasználhatja annak részeit újabb
    szabad programokban; 

    Ön tudja, hogy rendelkezik ezen jogokkal.

Az Ön jogainak védelmében szükséges, hogy tegyünk bizonyos megszorításokat,
amelyek megtiltják, hogy bárki is megtagadja Öntõl ezen jogokat vagy felkérje
Önt a jogokról való lemondásra. Ezen megszorítások Önre vonatkozóan felelõsséget
jelentenek abban az esetben, ha terjeszti a szoftvert vagy módosítja azt.

Például, ha Ön egy ilyen programot terjeszt, akár díjmentesen, akár díj
ellenében, akkor az összes, Ön által birtokolt jogot biztosítania kell a fogadó
felek számára is. Biztosítania kell, hogy õk szintén megkapják vagy
megszerezhetik a forráskódot. Továbbá ismertetnie kell velük ezen feltételeket,
hogy megismerjék jogaikat. 

Két intézkedéssel védjük az Ön jogait: 

    szerzõi jogi védelem alá helyezzük a szoftvert; 

    biztosítjuk ezen licencet, amely jogilag engedélyezi az Ön számára a
    szoftver másolását, terjesztését illetve módosítását.

A szerzõk és saját magunk védelme érdekében szeretnénk biztosítani azt, hogy
mindenki megérti: ezen szabad szoftverre nincsen garancia. Ha a szoftvert valaki
más módosítja és továbbadja, akkor a fogadók tudomására kell hozni, hogy az nem
az eredeti szoftver; így a mások által esetlegesen okozott problémák nem lesznek
hatással az eredeti szoftver szerzõjének hírnevére. 

Végül pedig: a szoftverszabadalmak állandó fenyegetést jelentenek a szabad
programokra. El kívánjuk kerülni annak veszélyét, hogy egy szabad program nem
elsõdleges terjesztõi személyes szabadalmi engedélyeket szerezzenek, amivel a
programot lényegében tulajdonukba vennék. Ennek megakadályozására egyértelmûen
kifejezzük, hogy kizárólag olyan szabadalom létrehozása engedélyezett, amely
mindenki számára lehetõvé teszi a szabad használatot. 

A másolásra, a terjesztésre és a módosításra vonatkozó pontos kikötések és
feltételek a dokumentum további részében olvashatók. 

                      GNU Általános Nyilvános Licenc 
          Másolási, terjesztési és módosítási kikötések és feltételek 

0.  Jelen licenc az összes olyan programra és egyéb termékre vonatkozik, amely
tartalmaz egy, a szerzõi jog birtokosa által elhelyezett olyan közleményt, mely
szerint az illetõ termék ezen GNU Általános Nyilvános Licenc feltételei szerint
terjeszthetõ. A továbbiakban "Program" néven hivatkozunk az ilyen programokra
illetve termékekre. A "Programon alapuló termék" kifejezés pedig a következõt
fogja jelölni: a Program vagy egy abból származó olyan termék, amelyre
vonatkozik a szerzõi jogi törvény; másképpen fogalmazva: egy olyan termék, amely
tartalmazza a Programot vagy annak egy részét akár változatlan formában, akár
módosításokkal és/vagy más nyelvre lefordítva. (A fordítást a továbbiakban
feltétel nélkül beleértjük a "módosítás" kifejezés jelentései közé, azaz
módosításnak tekintjük azt.) A licenc minden birtokosára az "Ön" szóval
hivatkozunk. 

Jelen licenc nem tárgyalja a másoláson, a terjesztésen és a módosításon kívüli tevékenységeket; azok a licenc hatókörén kívül esnek. A Program futtatását a licenc nem korlátozza, a Program által szolgáltatott kimenetre (output) pedig csak akkor vonatkozik a licenc, ha a kimeneti adatok a Programon alapuló munkának minõsülnek (függetlenül attól, hogy a Program futtatásával keletkeztek). Hogy ez így van-e, az attól függ, hogy a Program milyen tevékenységet végez.

1.  A Program forráskódját Ön tetszõlegesen másolhatja illetve terjesztheti
annak eredeti állapotában bármilyen közegen keresztül, feltéve, hogy 

    szembetûnõ és arra alkalmas módon közread minden példányban egy megfelelõ
    szerzõi jogi illetve garanciát elhárító közleményt; 

    változatlan formában hagyja az összes olyan közleményt, amely ezen Licencre
    illetve a garancia hiányára utal; 

    továbbá a Program összes fogadójának biztosít a Programmal együtt egy
    példányt jelen Licencbõl. 

    Ön jogosult arra, hogy díjat számítson fel egy másolat fizikai átviteléért,
    továbbá lehetõsége van arra, hogy díjazás ellenében garanciát nyújtson. 

2.  Ön módosíthatja a Program Ön által birtokolt példányát illetve példányait, valamint azok bármely részét, ezáltal létrehozva egy, a Programon alapuló munkát, és másolhatja illetve terjesztheti ezen módosításokat illetve munkát a fentebbi 1. szakasz feltételei alapján, ha azokon túlmenõen a következõ feltételeket is kivétel nélkül teljesíti: 

    a.Gondoskodnia kell arról, hogy a módosított fájlokhoz szembetûnõ közlemény
    tartozzon, amely közlemény tartalmazza a módosítások dátumát és azt, hogy a
    fájlokat Ön módosította. 

    b.Az Ön által terjesztett illetve publikált összes olyan munkának, amely
    teljesen vagy részben a Programon alapul vagy tartalmazza annak valamely
    részét, teljes mértékben jelen licenc hatálya alá kell tartoznia, és
    díjmentesen elérhetõnek kell lennie külsõ társaságok illetve személyek
    számára. 

    c.Ha a módosított program a futásakor normál esetben interaktív módon
    olvassa be a parancsokat, akkor Önnek gondoskodnia kell arról, hogy a program
    interaktív módban való normál elindulásakor kinyomtasson vagy megjelenítsen egy
    közleményt, amely 

	tartalmaz egy megfelelõ szerzõi jogi közleményt, és egy értesítést
	arról, hogy nincsen garancia (illetve ha van garancia, akkor arról), 

	továbbá tartalmazza azt, hogy a felhasználók terjeszthetik a programot
	ezen feltételek alapján, 

	valamint közli a felhasználóval, hogy milyen módon tekinthetõ meg a
	Licenc egy példánya. 

    (Kivétel: ha maga a Program interaktív, de normál esetben nem jelenít meg
    ilyen fajta közleményt, akkor az Ön által készített, a Programon alapuló
    munkának nem kell megjelenítenie ilyen közleményt.) 

Ezen követelmények a módosított munka egészére vonatkoznak. Ha a Programon
alapuló munka bizonyos azonosítható részei nem a Programból származnak, és
önmagukban megalapozottan tekinthetõk független és különálló munkáknak, akkor
ezen Licenc és a feltételei nem vonatkoznak ezen említett részekre abban az
esetben, ha Ön ezen részeket különálló munkaként terjeszti. Ha viszont ugyanezen
részeket egy, a Programon alapuló munka részeként terjeszti, akkor a teljes
munka terjesztésének meg kell felelnie a jelen Licencben szabott feltételeknek.
A Licenc hatálya a többi licencbirtokos számára a teljes munkára kiterjed, így a
munka összes részére érvényesek az engedélyek, függetlenül attól, hogy az egyes
részeknek ki volt a készítõje. 

Így tehát jelen szakasznak nem célja, hogy jogokat igényeljen a teljes mértékben
Ön által készített munkákra vonatkozóan, vagy hogy kétségbe vonja az Ön ilyen
munkákkal kapcsolatos jogait; a szándék az, hogy a Programon alapuló származékos
vagy kollektív munkák (gyûjtõmunkák) terjesztésének szabályozására vonatkozó jog
gyakorolva legyen. 

Egy nem a Programon alapuló egyéb munkának a Programmal (vagy egy, a Programon
alapuló munkával) azonos tárolóközegen illetve terjesztési médián való
szerepeltetése nem vonja az említett egyéb munkát a Licenc hatálya alá. 

3.  Ön másolhatja illetve terjesztheti a Programot (vagy egy azon alapuló munkát
a 2. szakasz értelmében) objektumkód vagy végrehajtható program formájában az 1.
és a 2. szakasz feltételei alapján, amennyiben Ön a következõk egyikét is
megteszi: 

    a.Mellékeli a megfelelõ, gép által olvasható teljes forráskódot. Ezen
    forráskódot a fentebbi 1. és 2. szakasz feltételei alapján kell
    rendelkezésre bocsátani egy szokásosan szoftverterjesztésre használt közegen
    keresztül. 

    b.Mellékel egy minimum 3 évre szólóan érvényes írásos ajánlatot, amelyben
    közli, hogy bármely külsõ társaság illetve személy számára rendelkezésre
    bocsátja a megfelelõ, gép által olvasható teljes forráskódot egy szokásosan
    szoftverterjesztésre használt közegen keresztül, lehetõvé téve a fentebbi 1.
    és 2. szakasz által meghatározott feltételek szerinti terjesztést, továbbá
    hogy díjazásként nem számít fel többet, mint amekkora a forráskód fizikai
    terjesztésének az Ön oldalán felmerült költsége. 

    c.Mellékeli azon információt, amelyet Ön a megfelelõ forráskódra vonatkozó
    terjesztési ajánlatként kapott. (Ezen alternatíva használata kizárólag
    nem-kereskedelmi jellegû terjesztés esetén engedélyezett, és csak akkor, ha
    Ön a programot objektumkód vagy végrehajtható program formájában kapta meg
    egy ilyen ajánlattal együtt, az elõzõ (b) pontnak megfelelõen.) 

Egy munka forráskódja a következõt jelöli: a munka a módosítások végzésének    
szempontjából elõnyben részesített formátumban. Egy végrehajtható formátumú    
munka esetén a teljes forráskód a következõt jelöli: az összes, a munka    
által tartalmazott modul összes forráskódja, továbbá a programhoz    
kapcsolódó, felületet definiáló fájlok, valamint a végrehajtható program    
lefordítását (elõállítását) illetve telepítését vezérlõ szkriptek.    
Különleges kivétel: a terjesztett forráskódnak nem szükséges tartalmaznia    
semmi olyan részt, amely normál esetben a végrehajtható programot futtató    
operációs rendszer valamely fõbb komponensével (fordító, kernel, ...) együtt    
van terjesztve (forráskódban vagy bináris formában), hacsak nem tartozik    
maga az említett komponens a végrehajtható programhoz. 

Ha a végrehajtható program illetve az objektumkód terjesztése egy megadott
helyrõl való másolás lehetõségének felkínálásával történik, akkor az ugyanazon
helyen elhelyezett forráskódhoz való azonos szintû másolási hozzáférés
biztosítása a forráskód terjesztésének minõsül annak ellenére is, hogy a külsõ
társaságok illetve személyek nincsenek rákényszerítve arra, hogy az
objektumkóddal illetve a végrehajtható programmal együtt a forráskódot is
lemásolják. 

4.  A Program kizárólag a jelen Licencben szereplõ feltételekkel másolható,
módosítható, allicencelhetõ illetve terjeszthetõ; ezektõl eltérõ feltételekkel
nem. Bármely olyan kísérlet, amely a Program egyéb módon való másolására,
módosítására, allicencelésére vagy terjesztésére irányul, jogilag érvénytelen,
és automatikusan megszünteti az Önnek ezen Licenc által biztosított jogokat.
Ezzel szemben azoknak a feleknek, amely felek példányokat illetve jogokat kaptak
Öntõl ezen Licenc alapján, mindaddig nem szûnnek meg a licencjogaik, amíg ezen
felek teljes mértékben megfelelnek az elõírt követelményeknek.

5.  Ön nincs kötelezve ezen Licenc elfogadására, mivel nem írta azt alá. Azonban
semmi más nem ad Önnek engedélyt a Program vagy egy abból származó munka
módosítására illetve terjesztésére. Ezen tevékenységeket a törvény tiltja azon
esetre vonatkozóan, amennyiben Ön nem fogadja el jelen Licencet. Így tehát a
Program (vagy egy azon alapuló munka) módosításával illetve terjesztésével Ön
ezen Licencnek a Licenc összes, a Program illetve az azon alapuló munkák
másolására, terjesztésére illetve módosítására vonatkozó kikötésével és
feltételével együtt való elfogadását is jelzi. 

6.  Valahányszor Ön továbbadja a Programot (vagy egy azon alapuló munkát), a
fogadó fél mindannyiszor automatikusan engedélyt kap az eredeti licencelõtõl a
Program ezen kikötések és feltételek alapján történõ másolására, terjesztésére
és módosítására. Ön nem alkalmazhat semmiféle további megszorítást a fogadó
felek irányában az itt ismertetett jogaik gyakorlásával kapcsolatban. Önnek nem
felelõssége gondoskodni arról, hogy a külsõ társaságok illetve személyek valóban
megfeleljenek a jelen Licenc által elõírt követelményeknek.

7.  Ha egy szabadalomsértéssel kapcsolatos bírósági ítéletbõl illetve
állásfoglalásból, vagy bármilyen más (nem feltétlenül szabadalmi ügyekhez
kapcsolódó) okból kifolyólag kiszabásra kerül Önre vonatkozóan olyan kikötés
illetve feltétel (akár bírósági rendelettel, akár megegyezés útján vagy
bármilyen más módon), amely ellentmond jelen Licenc feltételeinek, az nem menti
fel Önt ezen Licenc feltételei alól. Ha nincs lehetõség arra, hogy a Programot
olyan módon terjessze, amely egyidejûleg megfelel jelen Licenc követelményeinek
és bármely más vonatkozó kötelezettségnek, akkor ennek következtében Önnek nincs
joga a Program terjesztéséhez. Ha például egy szabadalmi engedély nem teszi
lehetõvé mindazok számára a Program szabadalmi díjtól mentes terjesztését, akik
közvetlenül Öntõl vagy az Ön közvetítésével példányokhoz jutnak, akkor az
egyetlen módszer az azon követelménynek és a jelen Licencnek való egyidejû
megfelelésre az, hogy Ön tartózkodik a Program terjesztésétõl. 

Ha jelen szakasz bármely része valamilyen körülmény hatására érvénytelenné vagy
betarthatatlanná válik, akkor a szakasz hátralevõ része alkalmazandó. Egyéb
körülmények között a szakasz egésze alkalmazandó. 

Jelen szakasznak nem szándéka annak elõidézése, hogy Ön megsértsen bármilyen
szabadalmat illetve egyéb tulajdonjogot vagy kétségbe vonja bármiféle ezzel
kapcsolatos jogcím érvényességét. Jelen szakasz célja, hogy fenntartsa a szabad
szoftver terjesztési rendszerének integritását, ami nyilvános licencek útján
kerül megvalósításra. Sokan tettek nagylelkû hozzájárulásokat az ezen rendszeren
keresztül terjesztett nagyszámú szoftverhez, támaszkodva eközben a rendszer
következetes alkalmazására. A szerzõtõl illetve adományozótól függ, hogy
hajlandó-e bármely más rendszeren keresztül terjeszteni szoftvert; egy
licencbirtokos nem befolyásolhatja ezen döntést. 

Ezen szakasz célja, hogy teljesen érthetõvé tegye azt, ami jelen Licenc többi
részébõl következik. 

8.  Ha a Program terjesztése és/vagy használata bizonyos országokban megszorítások hatálya alá esik - akár szabadalmak, akár szerzõi jog által védett felületek miatt -, akkor a szerzõi jog eredeti tulajdonosa, aki a Programot jelen Licenc hatálya alá helyezi, bevezethet egy explicit földrajzi korlátozást a terjesztésre vonatkozóan, amellyel bizonyos országokat kizár a terjesztésbõl; így a terjesztés csak a ki nem zárt országokban (illetve azok között) lesz engedélyezve. Ilyen esetben a bevezetett korlátozás jelen Licenc részének tekintendõ, mintha a Licenc szövege tartalmazná azt.

9.  A Szabad Szoftver Alapítvány (Free Software Foundation) idõrõl idõre kiadhat
módosított és/vagy új verziókat az Általános Nyilvános Licencbõl. Ezen új
verziók szellemiségükben hasonlók lesznek a jelenlegi verzióhoz, de
részleteikben eltérhetnek attól annak érdekében, hogy választ adjanak az újonnan
felmerült problémákra illetve ügyekre.  Minden verzió kap egy egyedi
verziószámot. Ha a Programban az szerepel, hogy ezen Licenc bizonyos verziója
vonatkozik rá vagy "bármely késõbbi verzió", akkor Önnek választási lehetõsége
van: vagy az adott verzió kikötéseit illetve feltételeit követi, vagy pedig
bármely késõbbi - a Free Software Foundation által kiadott - verzióéit. Ha a
Program nem ad meg verziószámot ezen Licenccel kapcsolatban, akkor Ön bármely
verziót kiválaszthatja, amit a Free Software Foundation valaha is kiadott. 

10.  Ha a Program bizonyos részeit be kívánja illeszteni más, eltérõ terjesztési
feltételekkel rendelkezõ szabad programokba, akkor írjon a szerzõnek, és kérjen
arra engedélyt. Olyan szoftver esetén, amelyre a Free Software Foundation
rendelkezik a szerzõi jogokkal, írjon a Free Software Foundationnek; bizonyos
esetekben ugyanis kivételt teszünk. A döntésünket két cél fogja meghatározni: a
szabad szoftverünkbõl származó összes szoftver szabad státusának fenntartása és
általában véve a szoftver megosztásának valamint újrafelhasználásának
elõsegítése. 

                                NINCSEN GARANCIA 

11.  MIVEL A PROGRAM A LICENC SZERINT DÍJMENTESEN HASZNÁLHATÓ, EZÉRT NINCSEN
GARANCIA A PROGRAMRA, A VONATKOZÓ TÖRVÉNYEK ÁLTAL ENGEDÉLYEZETT MÉRTÉKBEN.
HACSAK NINCSEN ÍRÁSBAN MÁSKÉPP KINYILATKOZTATVA, A SZERZÕI JOGOK TULAJDONOSAI
ÉS/VAGY EGYÉB FELEK "OLYAN AMILYEN" ÁLLAPOTBAN BOCSÁTJÁK RENDELKEZÉSRE A
PROGRAMOT, BÁRMIFÉLE KIFEJEZETT VAGY HALLGATÓLAGOS GARANCIA NÉLKÜL, BELEÉRTVE
EBBE - TÖBBEK KÖZÖTT - A PIACKÉPESSÉG ILLETVE EGY BIZONYOS CÉLRA VALÓ
ALKALMASSÁG HALLGATÓLAGOS GARANCIÁJÁT IS. A PROGRAM MINÕSÉGÉVEL ÉS
TELJESÍTMÉNYÉVEL KAPCSOLATOSAN A TELJES KOCKÁZAT AZ ÖNÉ. AMENNYIBEN A PROGRAM
HIBÁSNAK BIZONYUL, ÖNRE HÁRUL AZ ÖSSZES SZÜKSÉGES JAVÍTÁS KÖLTSÉGE. 

12.  SEMMILYEN KÖRÜLMÉNYEK KÖZÖTT - A VONATKOZÓ TÖRVÉNYEK ÁLTAL TÁMASZTOTT
KÖVETELMÉNYEKET ILLETVE AZ ÍRÁSOS MEGÁLLAPODÁSOKAT KIVÉVE - SEM VONHATÓ
FELELÕSSÉGRE AZ OKOZOTT KÁROKÉRT - BELEÉRTVE MINDENFÉLE ÁLTALÁNOS, SPECIÁLIS,
ELÕRE NEM LÁTOTT ILLETVE SZÁRMAZÉKOS KÁROKAT, AMELYEK A PROGRAM HASZNÁLATÁBÓL
VAGY HASZNÁLHATATLANSÁGÁBÓL SZÁRMAZNAK (BELEÉRTVE TÖBBEK KÖZÖTT A KÖVETKEZÕKET:
ADATVESZTÉS, ADATOK PONTATLANNÁ VÁLÁSA, ÖN ÁLTAL VAGY KÜLSÕ TÁRSASÁG ILLETVE
SZEMÉLY ÁLTAL ELSZENVEDETT VESZTESÉGEK, A PROGRAM MÁS PROGRAMOKKAL VALÓ
EGYÜTTMÛKÖDÉSI PROBLÉMÁJA) - A SZERZÕI JOGOK EGYETLEN TULAJDONOSA SEM, TOVÁBBÁ
AZOK SEM, AKIK SZÁMÁRA A PROGRAM MÓDOSÍTÁSA ÉS/VAGY TERJESZTÉSE A FENTIEK
ALAPJÁN ENGEDÉLYEZETT, MÉG ABBAN AZ ESETBEN SEM, HA AZ EMLÍTETT TULAJDONOS
ILLETVE EGYÉB SZEMÉLY VAGY TÁRSASÁG TÁJÉKOZTATVA LETT AZ ILYESFÉLE KÁROK
BEKÖVETKEZÉSÉNEK LEHETÕSÉGÉRÕL. 

                    - A kikötések és feltételek vége - 

          Hogyan alkalmazhatók ezen kikötések az Ön új programjaira 

Ha Ön egy új programot fejleszt, és szeretné, ha az minél hasznosabb volna a
nyilvánosság számára, akkor a legjobb módszer ennek elérésére az, hogy a
programot szabad szoftverré teszi, amelyet mindenki terjeszthet és módosíthat
ezen kikötések alapján. 

Ehhez az szükséges, hogy a lentebbi közlemények csatolva legyenek a programhoz.
A legjobb megoldás az, ha ezek az összes forrásfájl elején szerepelnek, mivel
így hatékony módon felhívható a figyelem a garancia hiányára. Érdemes az összes
fájlba beilleszteni legalább a "copyright" sort és egy arra való hivatkozást,
hogy a teljes közlemény hol található meg. 

    <egy sorban megadva a program neve és tömör ismertetése> 
    Copyright (C) <évszám>, <szerzõ neve> 

    Ez a program szabad szoftver; terjeszthetõ és/vagy módosítható a Free
    Software Foundation által publikált GNU General Public License 2. vagy annál
    újabb verziója alapján. 

    A program annak reményében kerül terjesztésre, hogy hasznosnak bizonyul, de
    GARANCIA NÉLKÜL; még a PIACKÉPESSÉG illetve egy BIZONYOS CÉLRA VALÓ
    ALKALMASSÁG sincs garantálva. További részletek a GNU General Public
    License-ben. 

    A programmal együtt Önnek kapnia kellett egy példányt a GNU General Public
    License-bõl; ha nem így történt, írjon a következõ címre: Free Software
    Foundation, Inc., 59 Temple Place - Suite 330, Boston, MA 02111-1307, USA. 

Adjon meg információt azzal kapcsolatban is, hogy hogyan lehet Önnel felvenni a
kapcsolatot elektronikus- vagy papírlevélben. 

Ha a program interaktív, akkor jelenítsen meg egy, a következõhöz hasonló tömör
közleményt interaktív módban való elinduláskor: 

    Gnomovision 69, Copyright (C) <évszám>, <szerzõ neve>  A Gnomovision
    programhoz nincsen SEMMIFÉLE GARANCIA; a részletek megjelenítéséhez
    használja a következõ parancsot: "show w".  Ez a program szabad szoftver,
    amelyet Ön bizonyos feltételek mellett terjeszthet; a részletek a "show c"
    paranccsal jeleníthetõk meg. 

A feltételezett "show w" és "show c" parancsok megjeleníthetik az Általános
Nyilvános Licenc megfelelõ részeit. Természetesen az Ön által használt
parancsoknak ezektõl eltérõ neve is lehet; akár egérkattintások vagy menüpontok
is helyettesíthetik azokat - bármi, ami a programban megfelelõ. 

Ezenfelül, amennyiben szükséges, Önnek alá kell íratnia a munkaadójával (ha Ön
programozóként dolgozik) vagy iskolájával (ha van olyan) egy "szerzõi jogokról
való lemondást" kifejezõ dokumentumot a programmal kapcsolatosan. Íme egy minta;
helyettesítse be a megfelelõ nevekkel: 

    A Yoyodyne cég ezennel lemond a James Hacker által készített "Gnomovision"
    programhoz (amely egy fordítóprogram) kapcsolódó összes szerzõi jogi
    érdekeltségrõl.

    <Ty Coon aláírása>, 1989. április 1.
     Ty Coon, alelnök 

Jelen Általános Nyilvános Licenc nem engedélyezi, hogy az Ön programja
beillesztésre kerüljön tulajdonjoggal védett programokba. Ha az Ön programja egy
rutinkönyvtár, akkor esetleg hasznosabb lehet, ha lehetõvé teszi a
tulajdonjoggal védett alkalmazások számára a könyvtár rutinjainak hívását
(vagyis a könyvtárnak az alkalmazásokhoz való linkelését). Ha ezt szeretné
tenni, akkor jelen Licenc helyett használja a GNU Általános Nyilvános
Könyvtárlicencet.
